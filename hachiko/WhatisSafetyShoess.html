<!DOCTYPE html>
<html lang="en">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<style>
    .main p{
        font-size: 16px;
    }

</style>

<body>
    <div class="main">
    <h1>รองเท้าเซฟตี้คืออะไร</h1>
    <img src="https://cdn.shopify.com/s/files/1/0816/5867/5479/files/AP_RACER_7824_resize.webp?v=1712647151" alt="">
    <p>ทุกวันนี้เรามีวิวัฒนาการที่ก้าวหน้าขึ้นไปเรื่อยๆเพื่อให้สอดคล้องกับพฤติกรรมของมนุษย์ในปัจจุบัน รองเท้าก็เช่นกัน
        รองเท้า คือสิ่งที่เราใช้ในการปกป้องเท้าของเรา
        สำหรับการเดินเหินปกติก็เป็นรองเท้าทั่วๆไปไม่ต้องป้องกันอะไรมากแค่ไม่ให้เท้าโดนสิ่งสกปรกเท่านั้นก็เพียงพอแล้ว
        แต่ถ้าการทำงานนั้นเราไม่ได้ต้องการแค่การป้องกันสิ่งสกปรก เพราะในที่ทำงานมักจะมีอุบัติเหตุต่างๆเกิดขึ้นเสมอ
        การป้องกันเท้าจากอุบัติเหตุต่างๆแค่รองเท้าธรรมดาคงไม่เพียงพอ
        รองเท้าเซฟตี้จึงจำเป็นสำหรับผู้ที่ต้องทำงานในพื้นที่เสี่ยงต่ออุบัติเหตุ
        โดยรองเท้าเซฟตี้ก็จะมีหลากหลายซึ่งจะถูกออกแบบมาให้ป้องกันอุบัติเหตุต่างๆได้ดังนี้</p>
    <ul>
        <p>1.สามารถปกป้องเท้าจากของตกใส่ <br>
            เมื่อต้องยกของหนักๆ หรือจำเป็นต้องทำงานในที่ที่มีเครื่องจักร หรือยานพาหนะ จำนวนมากๆ
            การหล่นของสิ่งของนั้นเป็นปัจจัยแรกๆของอันตรายต่างๆ
            เพราะฉะนั้นการใส่รองเท้าเซฟตี้ที่มีหัวเหล็กเพื่อป้องกันเท้าจะสามารถช่วยป้องกันนิ้วเท้าหักและการบาดเจ็บของเท้าได้
            โดยมาตรฐานของการกระแทกที่หัวรองเท้านั้นจะอยู่ที่ 200 จูล (สามารถรับแรงกระแทกได้ 20 กิโลกรัม จากความสูง 1
            เมตร)</p>

        <p>2.สามารถป้องกันการเจาะทะลุ<br>
            สภาพแวดล้อมบางแห่งอาจจะมีวัตถุที่แหลมคม ซึ่งสามารถบาดหรือเจาะ ทำให้เท้าได้รับบาดเจ็บ
            การใส่รองเท้าเซฟตี้นั้นจะสามารถช่วยได้เพราะรองเท้าเซฟตี้มีพื้นที่แข็งแรง
            หรือในบางรุ่นอาจจะมีพื้นเสริมแผ่นเหล็กเพื่อป้องกันตะปูได้อีกด้วย</p>
        <p>3.สามารถป้องกันการตัดเฉือน <br>
            งานบางประเภทนั้น อาจจำเป็นมีการตัดหรือเฉือน
            ซึ่งงานประเภทนี้จำเป็นต้องใช้รองเท้าที่ผลิตจากวัสดุที่กันบาดโดยเฉพาะ รองเท้าเซฟตี้ที่สามารถกันการตัดเฉือนได้
            จำเป็นได้รับมาตรฐานสากลเช่น OSHA 29 CFR 266(d)(1)(v)V</p>
        <p>4.สามารถป้องกันการลื่นไถล <br>
            จริงๆแล้วการลื่นไถลนั้นสามารถเกิดขึ้นได้ทุกๆที่ แต่ว่าคนงานที่ต้องทำงานกับเครื่องจักรหรือยานพาหนะ
            จะต้องเจอกับคราบน้ำมันที่มีความลื่น เพราะฉะนั้นจึงควรเลือกรองเท้าเซฟตื้ที่มีพื้นดอกยางลึก
            เพื่อให้ยึดเกาะพื้นผิวให้ดีขึ้น
            การที่เราเลือกรองเท้าเซฟตี้ที่มีพื้นดอกยางลึกนั้นยังช่วยลดการสึกของพื้นรองเท้ารวมถึงการใช้งานที่ยาวนานขึ้นอีกด้วย
        </p>
        <p>5.สามารถป้องกันการเผาไหม้<br>
            การถูกเผาไหม้จากไฟนั้นสามารถเกิดขึ้นได้ในการทำงาน แต่สารเคมีก็สามารถเผาไหม้ได้เช่นกัน
            โดยรองเท้าเซฟตี้ที่ใช้สำหรับงานที่เสี่ยงกับการเกิดประกายไฟนั้นควรจะผลิตจากหนังแท้ ไม่ควรเป็นหนัง PVC
            เพราะว่าหนังแท้มีความทนทานสูงและไม่เกิดการลามของไฟ</p>
        <p>6.สามารถป้องกันสภาพอากาศ <br>
            การทำงานในพื้นที่ที่เย็นจัดหรือร้อนจัดโดยเฉพาะคนงานที่ต้องทำงานในห้องแช่แข็งหรือทำงานหน้าเตาหลอม
            สามารถก่อให้เกิดอันตรายได้
            อย่างไรก็ตามเราควรใช้รองเท้าเซฟตี้ที่มีพื้นรองเท้าที่หนาและทนทานต่อสภาพพื้นผิวหน้างานนั้นๆ</p>
        <p>7.สามารถป้องกันอุบัติเหตุจากกระแสไฟฟ้า สำหรับผู้ที่ทำงานที่เกี่ยวข้องกับไฟฟ้าจะมีหลายแบบ คือ </p>
        <ul>
            <p>7.1.รองเท้าตัวนำ (Conductive Footwear) รองเท้าเซฟตี้ที่จะเป็นตัวนำ
                ต้องออกแบบให้มีการปล่อยไฟฟ้าสถิตจากร่างกายผู้สวมใส่ผ่านรองเท้าลงสู่พื้น
                ทั้งนี้พื้นจะต้องเรียบเพื่อให้ไฟฟ้าสถิตกระจายตัวออกไปได้ง่าย
                จุดประสงค์เพื่อป้องกันไม่ให้ไฟฟ้าสถิตเกิดการสะสมทั้งบนร่างกายและพื้นที่ทำงานซึ่งเป็นสาเหตุทำให้เกิดการระเบิดหรือลุกไหม้
                ใช้สวมใส่เมื่อต้องเข้าไปทำงานในบริเวณที่มีวัตถุระเบิดหรือสารเคมีที่ระเบิดหรือลุกติดไฟได้ง่าย</p>
            <p>7.2 รองเท้ากระจายไฟฟ้าสถิต (Static Dissipate (SD) Footwear)
                จะเป็นรองเท้าเซฟตี้ที่เป็นทั้งรองเท้าตัวนำและรองเท้าป้องกันไฟฟ้าดูดในคู่เดียวกัน
                ต้องมีคุณสมบัติในการลดการสะสมสูงสุดของไฟฟ้าสถิตบนร่างกายได้
                แต่ก็ยังมีไฟฟ้าสถิตในระดับสูงพอจะทำให้มีความต้านทานกระแสไฟฟ้าในอัตราที่กำหนดไว้
                (อัตรากำหนดสำหรับการทดสอบ 106-109 โอห์ม) นั่นคือ
                รองเท้ากระจายไฟฟ้าสถิตจะต้องเป็นทั้งตัวนำไฟฟ้าสถิตและตัวต้านทานกระแสไฟฟ้าซึ่งสามารถสวมใส่เข้าไปในบริเวณที่มีความเสี่ยงทั้งสองลักษณะได้
            </p>
            <p>7.3 รองเท้าป้องกันอันตรายจากกระแสไฟฟ้า (Electrical Hazard (EH) Footwear)
                รองเท้าเซฟตี้ที่จะนำไปใช้ป้องกันอันตรายจากกระแสไฟฟ้าต้องมีโครงสร้างพื้นรองเท้าสามารถลดอันตรายจากกระแสไฟฟ้าเมื่อสัมผัสกับวัตถุที่มีกระแสไฟฟ้าไหลผ่าน
                โดยให้เป็นมาตรการป้องกันขั้นที่สอง (Secondary Protection)
                รองจากการปกคลุมหรือห่อหุ้มผิวด้านนอกตัวนำไฟฟ้าด้วยฉนวน
                หรือกล่าวอีกนัยหนึ่งรองเท้าเซฟตี้ที่ใช้พื้นและส้นรองเท้าทำด้วยวัสดุไม่เป็นตัวนำไฟฟ้า
                มีจุดประสงค์เพื่อนำไปสวมใส่ในบริเวณที่มีกระแสไฟฟ้าไหลอยู่บนพื้นไม่ว่าจะด้วยสาเหตุใดหรือในลักษณะไหนก็ตาม
                เป็นการป้องกันผู้สวมใส่ไม่ให้ถูกไฟฟ้าดูดหรือไฟฟ้าช๊อต ทั้งนี้
                บริเวณดังกล่าวต้องมีมาตรการป้องกันอันตรายจากกระแสไฟฟ้าด้วยวิธีการหุ้มฉนวนไว้ก่อนหน้านั้นแล้ว
                และรองเท้าเซฟตี้ที่สามารถกันไฟฟ้าได้ โดยทั่วไปแล้วจะต้องผลิตจากหนังแท้, ยาง
                หรือวัสดุที่ไม่เป็นสื่อนำไฟฟ้าและไม่มีรอยเย็บระหว่างพื้นรองเท้ากับตัวรองเท้า</p>
        </ul>
    </ul>
    <p>สรุปคือ
        รองเท้าเซฟตี้สำหรับใช้งานทั่วไปหลักๆจะต้องมีหัวรองเท้าที่สามารถทนแรงกระแทกและแรงบีบตามมาตรฐานที่กำหนดไว้ได้
        ถือว่าเป็น “รองเท้าเซฟตี้สำหรับใช้งานทั่วไป”
        อย่างไรก็ตามรองเท้าเซฟตี้อาจมีคุณสมบัติมากกว่าหนึ่งข้อในคู่เดียวกันก็ได้ รองลงมาจากหัวเหล็กก็คือ
        พื้นรองเท้าต้องต้านทานการแทงทะลุได้ด้วย ซึ่ง
        2ข้อหลักนี้เป็นรองเท้าเซฟตี้ที่กำลังเป็นที่ต้องการของลูกจ้างจำนวนมากในปัจจุบัน

    </p>
</div>
</body>

</html>